..  IVXV kogumisteenuse haldusliidese kasutusjuhend

Nimekirjade haldamine
=====================

Nimekirjade haldamise leht avaneb menüüvalikust ``Nimekirjad``.


Valikute nimekiri
-----------------

Valikute nimekirja kohta kuvatakse nimekirja seisundit ja laaditud nimekirja
korral selle versiooni (nimekirja signeerija andmed koos digiallkirja
ajatempliga).

Nimekirja võimalikud seisundid on:

#. Laadimata;

#. Laaditud haldusteenusesse;

#. Rakendatud kogumisteenusele.


Valijate nimekirjad
-------------------

Valijate nimekirjade kohta kuvatakse nimekirjade koguarvu, nimekirjade arvu
seisundi kaupa ning loetelu kõigi kogumisteenuses registreeritud nimekirjade
kohta (versioon ja seisund).

Valijate algnimekirja korral on nimekirja versioon nimekirja signeerija andmed
koos digiallkirja ajatempliga; muudatusnimekirja korral nimekirja allalaadimise
URL koos allalaadimise hetke ajatempliga.

Nimekirja võimalikud seisundid on:

#. Rakendamise ootel;

#. Rakendatud kogumisteenusele;

#. Vigane;

#. Vahele jäetud.


Ringkondade nimekiri
--------------------

Ringkondade nimekirja kohta kuvatakse nimekirja seisundit ja laaditud nimekirja
korral selle versiooni (nimekirja signeerija andmed koos digiallkirja
ajatempliga).

Nimekirja võimalikud seisundid on:

#. Laadimata;

#. Laaditud haldusteenusesse;

#. Rakendatud kogumisteenusele.


Nimekirjade laadimine kogumisteenusesse
---------------------------------------

Nimekirjade laadimiseks kogumisteenusesse on lehe allosas laadimisvorm. Laadida
on lubatud ainult volitatud kasutajate poolt digitaaltelt signeeritud
nimekirju.

.. note::

   Nimekirjade laadimise järjekord ei ole oluline. Enne nimekirjade laadimist
   tuleb laadida valimiste seadistused.

.. important::

   Valikute nimekirja on võimalik kogumisteenusele rakendada ainult üks kord!
