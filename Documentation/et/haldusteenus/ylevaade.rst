..  IVXV kogumisteenuse haldusliidese kasutusjuhend

Ülevaade
========

Haldusliidese funktsionaalsus
-----------------------------

Haldusliides on kogumisteenuse haldamise teenuse veebipõhine kasutajaliides ja
sellel on järgmised funktsioonid:

* Kogumisteenuse seisundi ja ajaloo kohta ülevaate esitamine:

   * Koondülevaade;

   * Teenuste seisund;

   * Valmisnimekirjade seisund;

   * Üldstatistika;

   * Kogumisteenuse haldussündmuste logi;

* Korralduste laadimine kogumisteenusesse;

* Kasutajate haldamine;

* Väljavõtete allalaadimine:

  * Hääletamise detailstatistika allalaadimine;

  * Hääletamisseansside nimekirja allalaadimine;

  * E-valimiskasti allalaadimine.


Ligipääse haldusliidesele
-------------------------

Kogumisteenuse haldusliides on kasutatav veebisirviku abil. Haldusliidesele
ligipääsuks vajaliku URL-i annab kasutajatele IVXV süsteemihaldur.

Haldusliidesele pääsevad ligi ainult volitatud kasutajad, kes on ennast
autentinud ID-kaardiga. Kasutajale pakutavate funktsioonide hulk sõltub
kasutaja volitustest.


Kasutajaliidese ülevaade
------------------------

Lehe ülaosas asub lehe päis, kus on kirjas haldusliidese nimi ja ikoon
sisselogitud kasutaja andmete vaatamiseks.

Lehe vasakus servas asub menüüriba, mille abil saab navigeerida alamlehtede vahel.

.. note::

   Kasutajaliides skaleerub ka madala resolutsiooniga ekraanidele, siis
   peidetakse menüüosa vaikimisi vaatest ja see on avatav lehe päisest.


Seadistuste, nimekirjade ja volituste koostamine ning laadimine
---------------------------------------------------------------

Kasutajaliides kaudu on võimalik süsteemi laadida kogumisteenuse seadistusi,
valikute- ja valijate nimekirju ning kasutajate volitusi.

Nende andmete peavad olema vormistatud digitaalselt signeeritud korraldusena.
Seadistuspakkide ettevalmistamine on kirjeldatud dokumendis ``IVXV seadistuste
koostamise juhend``.

Süsteemi laaditud seadistuspakke on võimalik alla laadida, kui klõpsata
kasutajaliideses seadistuspaki versiooniandmetel.
