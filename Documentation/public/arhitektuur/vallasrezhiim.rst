..  IVXV arhitektuur

Rakendused
==========


Üldpõhimõtted
-------------

Kõik rakendused on käsurealiidesega rakendused, mis on pakendatud töötama
operatsioonisüsteemi Windows 10 (või uuem) keskkonnas. Komponentide
kasutajaliidesed on ühekeelsed. Komponendid tarnitakse eestikeelsetena, nende
tõlkimine on võimalik tõlkefaili abil.

Rakendused on programmeeritud Java keeles.

Väliste infosüsteemidega suhtlevad rakendused kasutavad maksimaalselt
olemasolevaid liideseid/andmestruktuure.

Rakendused saavad oma sisendi rakenduste seadistustest ja seadistustes näidatud
failidest failisüsteemis ning salvestavad oma väljundi kasutaja näidatud kausta
failisüsteemis. Failid võivad paikneda ka operatiiv-mälukettal.

Relevantsed rakendused toetavad ElGamal krüptosüsteemi täisarvujäägikorpustel
ning P-384 elliptkõveral. Lugemistõend on realiseeritud Schnorri
nullteadmustõestusel põhineval protokollil.

.. figure:: model/img/app_modules.png

   Rakenduste abimoodulid

Valimise liides on rakenduste jaoks unifitseeritud, see võimaldab erinevate
valimistüüpide realiseerimist moodulitena. Digiallkirja verifitseerimise
funktsionaalsus on loodud `digidoc4j <https://github.com/open-eid/digidoc4j>`_
teegi abil. Abimoodulite kasutamist alljärgnevatel skeemidel eraldi välja ei
tooda.

Rakenduste seadistamine
```````````````````````

Rakendused seadistatakse kas digitaalallkirjastatud konfiguratsioonipakiga või
käsureavõtmetega. Käsureavõtmed ei toeta hierarhilise struktuuriga seadistuste
sisestamist. Seadistused konfiguratsioonipakis kirjeldatakse YAML-keeles:

.. code-block:: yaml

   check:
     ballotbox: votes.zip
     ballotbox_checksum: votes.zip.sha256sum.bdoc
     districts: TESTKOV2017.districts.json
     registrationlist: register.zip
     registrationlist_checksum: register.zip.sha256sum.bdoc
     tskey: ts.pub.key
     vlkey: test.gen.pub.key
     voterlists:
       -
         path: 00.TESTKOV2017.gen.voters
         signature: 00.TESTKOV2017.gen.voters.signature
       -
         path: 03.TESTKOV2017.gen.voters
         signature: 03.TESTKOV2017.gen.voters.signature
       -
         path: 06.TESTKOV2017.gen.voters
         signature: 06.TESTKOV2017.gen.voters.signature
       -
         path: 09.TESTKOV2017.gen.voters
         signature: 09.TESTKOV2017.gen.voters.signature
     election_start: 2017-05-01T12:00:00+03:00
     out: out-1
   squash:
     ballotbox: out-1/bb-1.json
     ballotbox_checksum: out-1/bb-1.json.sha256sum.bdoc
     districts: TESTKOV2017.districts.json
     out: out-2
   revoke:
     ballotbox: out-2/bb-2.json
     ballotbox_checksum: out-2/bb-2.json.sha256sum.bdoc
     districts: TESTKOV2017.districts.json
     revocationlists:
       - 12.TESTKOV2017.gen.revoke.json
       - 13.TESTKOV2017.gen.revoke.json
       - 14.TESTKOV2017.gen.revoke.json
       - 15.TESTKOV2017.gen.revoke.json
     out: out-3


Sisendite kooskõlalisuse kontroll
`````````````````````````````````

Kõik rakendused teostavad konfiguratsioonile sisendite kooskõlalisuse kontrolli
vastavalt nende poolt kasutatavale konfiguratsioonile:

#. sertifikaatide konfiguratsiooni laadimine;

#. konfiguratsiooni digiallkirja verifitseerimine;

#. ringkondade nimekirja verifitseerimine;

#. ringkondade nimekirja kooskõlalisuse kontroll;

#. ringkondade nimekirja laadimine;

#. valikute nimekirja verifitseerimine;

#. valikute nimekirja kooskõlalisuse kontroll;

#. valikute nimekirja laadimine;

#. valijate nimekirjade verifitseerimine;

#. valijate nimekirjade kooskõlalisus kontroll;

#. valijate nimekirjade laadimine.


Võtmerakendus
-------------

.. figure:: model/img/key.png

   Võtmerakenduse liidesed

Võtmerakendusega genereeritakse iga hääletamise jaoks häälte salastamise ja
häälte avamise võti, samuti toimub selle abil häälte lugemine ja tulemuse
väljastamine.

Võtmerakendus kasutab [DesmedtF89]_ läviskeemi, mis põhineb usaldataval
osakujagajal ning rakendab Shamiri osakujagamist, mis on
informatsiooniteoreetiliselt turvaline :math:`t < M` osapoole korral, kus M on
lävipiir.

Võtmeosakud genereeritakse operatiivmälus ning talletatakse PKCS15-liidese
vahendusel kiipkaardile.

Võtmerakenduse sisend võtme genereerimisel on:

- Võtmepaari identifikaator;

- Krüptosüsteemi ElGamal spetsifikatsioon – täisarvujäägikorpus või P-384
  elliptkõver ning võtmepikkus;

- M-N läviskeemi spetsifikatsioon, mis peab vastama reeglile
  :math:`N >= 2 * M - 1`;

- N PKCS15-ühilduvat kiipkaarti;

Võtmerakenduse väljund võtme genereerimisel on:

- Isesigneeritud sertifikaat;

- N võtmeosakut talletatuna kiipkaartidel;

- Rakenduse detailne tegevuslogi;

- Rakenduse detailne vealogi.

Võtmerakenduse sisend häälte lugemisel on:

- Miksitud hääled;

- Võtmepaari identifikaator;

- M võtmeosakut vastavalt läviskeemi spetsifikatsioonile.

Võtmerakenduse väljund häälte lugemisel on:

- Signeeritud hääletamistulemus;

- Kehtetute häälte loend;

- Lugemistõend (Schnorri nullteadmustõestusel põhinev protokoll vastavalt
  hankedokumentides viidatule);

- Rakenduse detailne tegevuslogi;

- Rakenduse detailne vealogi.

Töötlemisrakendus
-----------------

Töötlemisrakendusega verifitseeritakse, tühistatakse ning anonüümistatakse
hääletamisperioodil kogutud hääli vastavalt Üldkirjelduse jaotisele 7.6.

Töötlemisrakenduse sisendid on:

- kogumisteenuse poolt talletatud elektroonilised hääled;

- registreerimisteenuse poolt väljastatud ajamärgendid;

- valijate nimekirjad;

- ringkondade nimekiri;

- tühistusnimekirjad;

- ennistusnimekirjad.

Töötlemisrakenduse väljundid on:

- rakenduse detailne tegevuslogi;

- rakenduse detailne vealogi;

- e-hääletanute nimekiri PDF-vormingus, vastavalt töötlemise etapile;

- e-hääletanute nimekiri masintöödeldaval kujul, vastavalt töötlemise etapile;

- anonüümitud hääled.

Lisaks varem defineeritud liidestele ja sõltuvustele kasutab töötlemisrakendus
kolmanda osapoole teeki PDF-ide väljastamise funktsionaalsuse teostamiseks.

.. figure:: model/img/processing.png

   Töötlemisrakenduse liidesed

Elektrooniliste häälte täielik töötlemine
`````````````````````````````````````````

Elektrooniliste häälte täielik töötlemine on tegevus, mille käigus
töötlemisrakendus võrdleb Kogumisteenuse poolt talletatud häälte hulka
registreerimisteenuse poolt talletatud häälte hulgaga, kontrollib talletatud
häälte vastavust valimiste konfiguratsioonile, tuvastab loendamisele minevad
hääled ning anonüümistab need Võtmerakendusele üle andmiseks.

#. rakenduse seadistuste laadimine;

#. elektrooniliste häälte digitaalallkirjade verifitseerimine;

#. registreerimisteenuse kinnituste verifitseerimine;

#. ajatemplite verifitseerimine;

#. iga valija kohta viimase kehtiva hääle tuvastamine;

#. algse elektrooniliselt hääletanute nimekirja väljastamine PDF-vormingus;

#. tühistus- ja ennistusnimekirjade verifitseerimine;

#. tühistus- ja ennistusnimekirjade kooskõlalisuse kontroll;

#. tühistus- ja ennistusnimekirjade rakendamine;

#. miksimisele minevate häälte nimekirja koostamine, krüptogrammide eraldamine
   digitaalallkirjadest;

#. lõpliku elektrooniliselt hääletanute nimekirja väljastamine masinloetavas
   vormingus.


Elektrooniliselt hääletanute nimekirja genereerimine
````````````````````````````````````````````````````

#. rakenduse seadistuste laadimine;

#. elektrooniliste häälte digitaalallkirjade verifitseerimine;

#. algse elektrooniliselt hääletanute nimekirja väljastamine PDF-vormingus.


Auditirakendus
--------------

.. figure:: model/img/audit.png

   Auditirakenduse liidesed

Auditirakendusega (joonis 9) verifitseeritakse matemaatiliselt häälte
kokkulugemise korrektsust ning miksimise kasutamisel ka miksimise korrektsust.

Auditirakenduse sisendid on;

- anonüümitud hääled;

- miksitud hääled;

- Verificatum miksimistõend;

- hääletamistulemus.

Auditirakenduse väljund on rakenduse detailne tegevuslogi, mis sisaldab ka
hinnangut auditi tervikliku õnnestumise kohta. Vajadusel väljastatakse ka
rakenduse detailne vealogi.
